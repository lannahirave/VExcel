Лабораторна робота №1

РОЗРОБКА-ШИРЕННЯ ПРОГРАМИ ДЛЯ
РОБОТИ З ЕЛЕКТРОННИМИ ТАБЛИЦЯМИ (АНАЛІЗ ТА ОБЧИСЛЕННЯ ВИРАЗІВ).

Наведена нижче умова завдання не є вичерпною чи абсолютно точною. Автору розробки
надається можливість розширювати поставлене завдання та виходити за його рамки.

Метою виконання будь-якого проєкту є одержання нових знань, навичок та умінь. Поряд з цим
він має носити ще й дослідницький та творчий характер. Так, наприклад у ньому має бути не тільки
підтверджене уміння використовувати визначену інструментальну систему, але експериментально
доведено, що якісь частини проєкту могли б мати іншу (напр. більш ефективну) реалізацію.

Під "обробкою текстів" тут розуміється клас задач обробки інформації нечислового характеру,
наприклад редагування тексту, форматування документів, пошук інформації, сортування файлів
даних, лексичний і синтаксичний аналіз текстів (у т.ч. написаних на мовах програмування чи інших
формалізованих мовах), друк документів, перетворення формату документів, що містять тексти,
таблиці і.т.ін.

Має бути головне меню та кнопки, що дублюють основні його елементи. Повинна бути
подана коротка інформація про програму та надаватися допомога користувачу. Діалог
україномовний.

Під "аналізом та обчисленням" тут розуміється клас задач, що часто зустрічаються в
системному програмуванні у процесі обробки інформації операційними системами,
макроасемблерами, асемблерами, трансляторами. Усі вони передбачають завдання вхідної
інформації (виразів) із використанням формалізованих описів (БНФ, діаграм Вірта та ін.). Перший
етап визначає синтаксичну правильність виразів, подальші - перетворення формату даних,
заключний - обчислення значення виразу.

Варіант роботи видається викладачем.

Розширити функціональність файлового менеджера шляхом додавання форм для введення,
обробки та збереження електронних таблиць.

Клітини електронної таблиці містять вирази, що складаються із знаків операцій, констант та
посилань на інші клітинки таблиці. 
Синтаксис посилання на клітину таблиці може бути
запропонований виконавцем роботи за аналогією з відомими системами. 
Перевірити синтаксичну
правильність виразу та знайти його значення (передбачити виконання двох етапів: синтаксична
перевірка з локалізацією помилок та власне обчислення значення). 
Відображення інформації в
таблиці на формі має підтримувати два режими: ВИРАЗ/ЗНАЧЕННЯ.

Вважати, що при побудові виразів використовуються:
1. цілі числа довільної довжини
2. круглі дужки
3. імена клітинок (напр., А3)
4. операції та функції, які для кожного із варіантів лабораторної роботи визначаються
окремо.
Символи пропуску у виразах використовуються звичайним чином. Імена клітинок
відділяються від чисел та інших імен пробілом.
Варіант 28:
1. +, -, *, / (бінарні операції);
2. mod, dіv;
3. mmax(x1,x2,...,xN), mmіn(x1,x2,...,xN) (N>=1);
4. =, <, >;
5. <=, >=, <>;